{"translation": "G\u0142os matki dobiega\u0142 z pokoju \u015bniadaniowego, spoza mojego pola widzenia."}
{"translation": "Bardzo lubi\u0142am to pomieszczenie: z d\u0142ugim d\u0119bowym sto\u0142em i trzema przeszklonymi \u015bcianami."}
{"translation": "By\u0142o przez nie wida\u0107 b\u0142yski na tafli jeziora, a promienie s\u0142o\u0144ca przenika\u0142y do \u015brodka pomi\u0119dzy rozko\u0142ysanymi ga\u0142\u0119ziami starej wierzby, ocieniaj\u0105cej dom."}
{"translation": "Mieli\u015bmy system punktacji i rozpisk\u0119 na \u015bcianie."}
{"translation": "Przyznawali\u015bmy sobie plusy i minusy."}
{"translation": "Plusy dostawa\u0142o si\u0119 za pope\u0142nienie imponuj\u0105cego wykroczenia, a minusy gdy kto\u015b \u015bci\u0105ga\u0142 na siebie upokorzenie."}
{"translation": "\u015aliski dostawa\u0142 punkty, gdy niezauwa\u017cenie plu\u0142 do drink\u00f3w, a Low traci\u0142 za podlizywanie si\u0119 ojcu."}
{"translation": "Prawdopodobnie nawet nie w\u0142asnemu bardzo dba\u0142 o zachowanie swoich koligacji w sekrecie."}
{"translation": "Widziano go jednak, jak prosi \u0142ysiej\u0105cego faceta o porad\u0119 w kwestii ubioru."}
{"translation": "Ucieczk\u0119 te\u017c jednak nale\u017ca\u0142o ukrywa\u0107, \u017ceby nie zdradzi\u0142 nas po\u015bpiech, wi\u0119c bli\u017csze prawdy by\u0142oby powiedzenie, \u017ce wymykali\u015bmy si\u0119 po cichu."}
{"translation": "Kiedy pojawia\u0142o si\u0119 kt\u00f3re\u015b z moich rodzic\u00f3w, stosowa\u0142am sprawdzon\u0105 technik\u0119: udawa\u0142am, \u017ce dostrzeg\u0142am kogo\u015b w pokoju obok."}
{"translation": "Naturalnym krokiem sz\u0142am w stron\u0119 zmy\u015blonej postaci, robi\u0105c przy tym zdecydowan\u0105 min\u0119."}
{"translation": "Przej\u015b\u0107 przez drzwi."}
{"translation": "Rozp\u0142yn\u0105\u0107 si\u0119 w powietrzu."}
{"translation": "Z biegiem godzin przychodzi\u0142 taki punkt wieczoru, w kt\u00f3rym cz\u0119\u015bci rodzic\u00f3w wpada\u0142o do g\u0142owy, \u017ceby pota\u0144czy\u0107."}
{"translation": "W ich bry\u0142owatych cia\u0142ach zapala\u0142a si\u0119 iskierka \u017cycia."}
{"translation": "Smutny spektakl."}
{"translation": "Trzepotali si\u0119 do rytmu starych kawa\u0142k\u00f3w."}
{"translation": "Beat on the brat, beat on the brat, beat on the brat with a baseball bat, oh yeah."}
{"translation": "P\u00f3\u017aniej rozmowy stawa\u0142y si\u0119 g\u0142o\u015bniejsze."}
{"translation": "Niekt\u00f3rzy z rodzic\u00f3w, wolni od naszych wp\u0142yw\u00f3w, wydawali z siebie nag\u0142e, ostre szczekni\u0119cia."}
{"translation": "To chyba mia\u0142 by\u0107 \u015bmiech."}
{"translation": "Ni\u00f3s\u0142 si\u0119 po okalaj\u0105cej dom werandzie zape\u0142nionej bambusowymi pochodniami, paprociami, fotelami prze\u017cartymi przez mole i roztaczaj\u0105cymi niebieskie \u015bwiat\u0142o lampami owadob\u00f3jczymi."}
{"translation": "S\u0142yszeli\u015bmy te szczekni\u0119cia z domk\u00f3w na drzewach, kort\u00f3w tenisowych i z pasieki, kt\u00f3r\u0105 za dnia opiekowa\u0142a si\u0119 powolna s\u0105siadka, mamrocz\u0105ca do siebie pod siatk\u0105 kapelusza pszczelarskiego."}
{"translation": "S\u0142yszeli\u015bmy je przez pop\u0119kane szybki wal\u0105cej si\u0119 szklarni i na ch\u0142odnych, czarnych wodach jeziora, na kt\u00f3rych unosili\u015bmy si\u0119 w bieli\u017anie o p\u00f3\u0142nocy."}
{"translation": "Wielki dom, pa\u0142acowe schronienie na zielone miesi\u0105ce, zosta\u0142 zbudowany w dziewi\u0119tnastym wieku przez baron\u00f3w przemys\u0142owych."}
{"translation": "Nasi rodzice, tak zwane autorytety, snuli si\u0119 po zwie\u0144czonych szerokimi belkami pokojach, dryfowali na wodach cel\u00f3w m\u0119tnych i og\u00f3lnie nieciekawych."}
{"translation": "Dama si\u0119 posika\u0142a."}
{"translation": "Och, biedactwo, ma wra\u017cliwy p\u0119cherz! wykrzykn\u0119\u0142a czyja\u015b pulchna matka."}
{"translation": "Zaraz, to perski dywan?"}
{"translation": "Czyj\u0105 matk\u0105 by\u0142a?"}
{"translation": "Nie wiadomo."}
{"translation": "Oczywi\u015bcie nikt nie chcia\u0142 si\u0119 przyzna\u0107."}
{"translation": "Odwo\u0142ali\u015bmy przedstawienie."}
{"translation": "No dawaj, to twoja powiedzia\u0142 ch\u0142opiec imieniem Rafe do dziewczynki imieniem Sukey, kiedy rodzice sobie poszli."}
{"translation": "Zostawili po sobie kieliszki, wysokie szklanki i butelki po piwie."}
{"translation": "Niekt\u00f3re by\u0142y zupe\u0142nie puste."}
{"translation": "Do ostatniej kropelki."}
{"translation": "Tym z rodzic\u00f3w si\u0119 zatem spieszy\u0142o."}
{"translation": "W \u017cyciu odpar\u0142a Sukey stanowczo i pokr\u0119ci\u0142a g\u0142ow\u0105."}
{"translation": "To kt\u00f3ra?"}
{"translation": "Ta z wielkim dupskiem?"}
{"translation": "Czy ze szpotaw\u0105 stop\u0105?"}
{"translation": "Ani jedna, ani druga."}
{"translation": "Spierdalaj."}
{"translation": "Jednemu psu zrobili\u015bmy makija\u017c na pysku, umalowali\u015bmy go szmink\u0105 i niebieskim cieniem do powiek."}
{"translation": "By\u0142 bia\u0142y, wi\u0119c kolory dobrze wysz\u0142y."}
{"translation": "Lubili\u015bmy robi\u0107 wra\u017cenie."}
{"translation": "Po zako\u0144czeniu dzie\u0142a szminka pow\u0119drowa\u0142a z powrotem do torebki Fendi kt\u00f3rej\u015b z matek."}
{"translation": "Patrzyli\u015bmy p\u00f3\u017aniej, jak niczego nie\u015bwiadoma nak\u0142ada j\u0105 sobie na wargi."}
{"translation": "Satysfakcjonuj\u0105cy widok."}
{"translation": "Wystawili\u015bmy sztuk\u0119 z udzia\u0142em ps\u00f3w i zaprosili\u015bmy rodzic\u00f3w, bo poza nimi nie mieli\u015bmy nikogo innego do posadzenia na widowni."}
{"translation": "Zwierz\u0119ta by\u0142y jednak s\u0142abo wytresowane i niech\u0119tne do wsp\u00f3\u0142pracy z re\u017cyserem."}
{"translation": "W sztuce wyst\u0119powa\u0142o dw\u00f3ch \u017co\u0142nierzy i elegancka dama, ubrana w stanik z wype\u0142nieniem, zdobiony falbankami."}
{"translation": "\u017bo\u0142nierze byli tch\u00f3rzami."}
{"translation": "Praktycznie dezerterami."}
{"translation": "Sp\u0142oszy\u0142 ich sygna\u0142 do walki."}
{"translation": "(Zatr\u0105bili\u015bmy klaksonem."}
{"translation": "Robi\u0142 bii-biip)"}
{"translation": "Nawet najmniejszy kajak m\u00f3g\u0142 nas zabra\u0107 do oceanu."}
{"translation": "Trzeba by\u0142o przewios\u0142owa\u0107 przez jezioro, przej\u015b\u0107 na drug\u0105 stron\u0119 mokrade\u0142, potem kawa\u0142ek strumieniem, a\u017c do uj\u015bcia rzeki."}
{"translation": "Tam woda spotyka\u0142a si\u0119 z niebem."}
{"translation": "Biegali\u015bmy po pla\u017cy, g\u0142askani s\u0142onym wiatrem, a \u0142\u00f3dki zostawiali\u015bmy na piasku."}
