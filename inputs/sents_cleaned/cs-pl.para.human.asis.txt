I jak, podoba ci się coś? spytał Frodo, patrząc, jak przyglądam się jego pracom. Wszystko potwierdziłam. W porównaniu z tym moje obrazki wyglądały jak jakieś bohomazy. Aż się zawstydziłam. To najbardziej. Wskazałam na zaśnieżony krajobraz. Możesz go wziąć, jeśli chcesz. Frodo mrugnął do mnie. Pod warunkiem, że też dasz mi którąś ze swoich prac. Ale moje nie są takie ładne pokręciłam głową, nie mogąc oderwać wzroku od krajobrazu Froda.
Dotychczas nie przyszło mi do głowy, że nauczyciel też może malować. Żadna nauczycielka plastyki nie pokazywała nam swoich obrazów. Skinęłam głową, a Frodo sięgnął na szafę, gdzie miał taką tubę, a w niej kilka arkuszy. Kiedy je wyciągnął, poczułam zapach farb, chyba prawdziwych malarskich. Na kilku obrazkach były różne postacie albo na przykład coś takiego, jakby człowiek odcisnął na papierze kręgosłup. Na kolejnych takie ładniutkie domki i kilka rozmazanych krajobrazów. Te podobały mi się najbardziej, bo właściwie nie było na nich nic konkretnego, tylko na przykład śnieg, spod którego gdzieniegdzie prześwituje glina, i kawałek grobli nad stawem. Właśnie ten obraz był najlepszy.
Usiadł przy stoliku obok mnie, otworzył teczkę, którą mu podałam, i jedna po drugiej zaczął oglądać moje prace. Na niektóre dość długo patrzył badawczym wzrokiem, więc wiedziałam, że na pewno dostrzega wszystkie niedociągnięcia. I że widział, kiedy byłam już znudzona i tak po prostu paćkałam farbą. Potem sięgnął po obrazek z wronami i powiedział, że podoba mu się najbardziej. Uśmiechał się przy tym i był jeszcze bardziej podobny do Froda. Patrzyłam na jego piękne długie palce z zaokrąglonymi paznokciami.
Po czwartej lekcji poczekałam, aż wszyscy pójdą na obiad, bo dziewczynom mogłoby strzelić do głowy, by pójść do Froda razem ze mną, a ja chciałam być z nim sam na sam. Tyle że kiedy doszłam do pokoju nauczycielskiego i miałam zapukać do drzwi, strasznie waliło mi serce i obleciał mnie strach, sama nie wiem przed czym. Podciągnęłam trochę koszulkę pod pachami i powąchałam, czy nie śmierdzę potem, bo na matmie spociłam się od tej paniki.
W końcu otworzyłam teczkę i zaczęłam rozkładać obrazki na ławce. Na wielu była martwa natura i to, co widzę z okna pokoju, bo bardzo lubię to malować. I te wrony, które próbowałam zrobić temperą, a potem rozmazałam tam jeszcze suche pastele. Wszyscy byli zaskoczeni, bo wcześniej w szkole nikt nie zwracał uwagi na moje obrazki, aż do teraz. Oczywiście wybrałam te najładniejsze, a nieudane bazgroły zostawiłam w domu. Nawet Marek Rosecki ciągle się prosił, żebym mu jeden dała, ale powiedziałam, że nie mogę. Chociaż tak naprawdę po prostu nie chciałam, bo wszystkie naszykowałam dla Froda.
Tuż po dzwonku pobiegłam do szatni, na szczęście obrazki wciąż tam były. Szybko zaniosłam je do klasy, chociaż dziewczyny gapiły się na mnie, co tam taszczę, i wypytywały, czy to naprawdę są rysunki dla Froda. Wprawdzie przeszkadzało mi to, że w zeszłym tygodniu słyszały, jak Frodo prosi mnie, żebym je przyniosła, ale jednocześnie cieszyłam się, że mogę się im czymś pochwalić.
Dziś przyszłam do szkoły dużo wcześniej niż zwykle, bo nie chciałam, żeby ktoś z klasy widział, że niosę teczkę z obrazkami. Wcisnęłam ją za szafki w szatni i pomyślałam, że nie pójdę na stołówkę i wrócę po teczkę, kiedy nikogo tam nie będzie. Tyle że potem na matmie wpadłam na to, że sprzątaczka może myć podłogę, zauważy teczkę za szafką i gdzieś ją wyniesie albo wyrzuci. Przez całą lekcję oblewały mnie fale gorąca, bo bałam się, że właśnie tak będzie. W myślach wyzywałam się od idiotek.
Zgasiłam lampkę i wciąż myślałam o tym, jak Frodo uważnie przyglądał się mojemu obrazkowi i pochwalił mnie przy całej klasie. Może jestem dla niego wyjątkowa, inna niż pozostałe dziewczyny? Opatuliłam się kołdrą i marzyłam o tym, że pokażę mu swoje obrazki, a one się mu spodobają. A potem zaczniemy się przyjaźnić, chociaż on jest dużo starszy, i będziemy rozmawiać o różnych rzeczach, przede wszystkim o malowaniu, a pozostałe dziewczyny będą mi zazdrościć.
Chyba się w nim zakochałam. On we mnie na pewno też powtarzała w kółko, aż miałam ochotę coś jej powiedzieć. Pomyślałam, że pochwalę się tym, że podobał mu się mój obrazek, ale potem zrezygnowałam. Kaśka na pewno wygadałaby wszystko mamie, a mama by powiedziała, że znów zajmuję się głupotami.
To jest naprawdę dobre powiedział Frodo, patrząc na moją pracę. Wyglądał na zaskoczonego. Potem spytał, czy maluję też w domu, więc odpowiedziałam, że tak. Najchętniej powiedziałabym mu też, że chcę zostać malarką, ale mama ciągle powtarza, że to głupota, bo człowiek musi robić coś porządnego. Tak jak ona na przykład jest bibliotekarką. Milczałam więc, żeby nie myślał, że mam głupie pomysły. Jeszcze przez chwilę patrzył na rysunek i obracał go ze wszystkich stron, a potem podszedł do Lindy, która namalowała całkiem ładne jabłko.
