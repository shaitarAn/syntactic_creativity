Co się dzieje? spytałam.
Nic zaszczebiotała Selma, otworzyła lodówkę, wyjęła opakowanie krojonego sera żółtego i wątrobiankę i pomachała mi tym przed nosem.
Z czym sobie życzysz dzisiaj kanapkę do szkoły? zaszczebiotała, po czym dodała: Myszeńko?
Te szczebioty i "myszeńki" były już doprawdy alarmujące.
Poproszę z serem.
Ale co ci jest?
Nic zaszczebiotała znów Selma.
Przecież mówiłam.
I zabrała się do smarowania kromki masłem, a ponieważ nadal się trzęsła, przegubem dłoni strąciła przy tym ser z kredensu.
Zastygła w bezruchu i spojrzała w dół na opakowanie sera, jakby to było coś drogocennego, co rozbiło się na tysiąc kawałków.
Selma trzy razy w życiu śniła o okapi i zawsze ktoś potem umierał, dlatego byliśmy przekonani, że sen o okapi i śmierć są nierozerwalnie związane.
Tak działa nasz rozum.
W mgnieniu oka może sprawić, że na trwałe powiążą się ze sobą najbardziej absurdalne elementy.
Przykładowo: dzbanki do kawy i sznurówki albo butelki zwrotne i choinki.
A cóż by innego? odparła Selma.
Trudno przecież pomylić okapi z innym zwierzęciem.
Ale to mogła być przecież jakaś przerośnięta krowa albo żyrafa złożona z niewłaściwych kawałków, taki kaprys natury, a co do pasów i rudego odcienia, to przecież w nocy nie da się zobaczyć wszystkiego aż tak dokładnie.
Po ciemku wszystko całkiem się rozmywa.
Co za bzdura fuknęła Selma i potarła sobie czoło.
To niestety kompletna bzdura, Luizo.
I położyła plasterek sera na chlebie, skleiła kromki, po czym schowała kanapkę do mojego pudełka na drugie śniadanie.
Wiesz, o której ci się to śniło?
Koło trzeciej.
Zerwała się ze snu, kiedy odpłynął obraz okapi, usiadła wyprostowana na łóżku i najpierw nie mogła oderwać wzroku od koszuli nocnej, w której dopiero co stała we śnie na łące w Sowim Gaju, a potem zerknęła na budzik.
Była trzecia.
Chyba nie powinnyśmy brać tego aż tak na poważnie skwitowała, ale powiedziała to tak, jak serialowi komisarze mówią, że nie biorą na poważnie jakiegoś anonimowego listu.
Podróż trwała piętnaście minut, pociąg nie zatrzymywał się po drodze.
Od naszej pierwszej wspólnej podróży bawiliśmy się ciągle w tę samą grę: stawaliśmy plecami do okien w przeciwległych drzwiach wagonu, Martin zamykał oczy, a ja wyglądałam przez okno za jego plecami.
W pierwszej klasie to ja recytowałam Martinowi, co widzę podczas jazdy, a on próbował nauczyć się wszystkiego na pamięć.
Szło to całkiem nieźle i w drugiej klasie nic już nie musiałam podpowiadać, a Martin, stojąc z zamkniętymi oczami tyłem do okna, umiał wymienić prawie wszystko to, co akurat widziałam przez zaparowane okno pociągu.
Fabryka drutu powiedział dokładnie w momencie, kiedy mijaliśmy fabrykę drutu.
Teraz pole. Łąka.
Zagroda pomylonego Hassla.
Pastwisko.
Las. Las. Ambona pierwsza.
Pole. Las. Pastwisko.
Łąka, łąka.
Fabryka opon. Wieś. Łąka.
Pole.
Ambona druga.
Zagajnik. Zagroda.
Pole.
Las. Ambona trzecia.
Wieś.
Rolnik Häubel był święcie przekonany, że śmierć będzie uprzejma, bo sam traktował wszystkich uprzejmie przez całe życie.
Był pewien, że nie wydrze mu życia, tylko delikatnie weźmie mu je z ręki.
Wyobrażał sobie, jak śmierć ostrożnie puka do drzwi, uchyla je odrobinę i przez szparę pyta: "Czy można?", na co on, ma się rozumieć, odpowiada twierdząco.
"Oczywiście powiedziałby rolnik Häubel proszę, niechże pani wejdzie".
Na co śmierć przestąpiłaby próg.
Stanęłaby przy jego łóżku i spytała: "Czy teraz panu odpowiada?
Mogę również zajrzeć w późniejszym terminie".
Rolnik Häubel wyprostowałby się na łóżku i odpowiedział: "Ależ nie, teraz bardzo mi pasuje, lepiej niech pani znowu tego nie przekłada, kto wie, kiedy znów znalazłaby pani czas", a śmierć usiadłaby u wezgłowia łóżka, na przygotowanym zawczasu krześle.
Przeprosiłaby z góry za swoje zimne ręce, co rolnik Häubel doskonale to wiedział nic a nic by mu nie przeszkadzało, i położyłaby dłoń na jego oczach.
To była prawda.
Pies przypominał kolorem śnieżną breję, był bladoszary i kudłaty jak wyłączny wilczarz irlandzki, bez żadnej domieszki.
Tułów miał jeszcze mały, za to łapy wielkie jak u niedźwiedzia, i wszyscy wiedzieliśmy, co to oznacza.
Selma wciąż stała wyprostowana przed kuchenną ławą.
Długo przypatrywała się psu, a potem spojrzała na ojca, jakby był sklepikiem z pamiątkami.
Morda w kubeł! powtórzył głośniej Optyk i przyspieszył kroku.
Selma bardzo rzadko uważa, że coś jest groźne lub nieapetyczne.
I miał zupełną rację, niestety zdradził tym więcej, niż powinien był powiedzieć swoim głosom.
Ale akurat miłość mogłaby uznać za nieapetyczną syknęły głosy w końcu istnieją powody, dla których ta prawda tak długo już tkwi w ukryciu.
To z tchórzostwa powiedział Optyk i przerzucił skórzaną torbę na drugie biodro, bo obijanie się torby i naskakiwanie głosów powoli zaczynały dawać mu się we znaki.
To z roztropności skontrowały głosy.
Strach jest niekiedy dobrym doradcą dodały i zanuciły melodię z amerykańskiego serialu.
Optyk zwolnił kroku.
Droga do domu Selmy, która zajmowała mu zwykle dziesięć minut, wydała mu się raptem całodzienną podróżą, całodzienną podróżą z wieloma, bardzo wieloma bagażami.
Selma i Optyk nauczyli nas także pływać.
Stali oboje w brodziku po pępek w wodzie, Selma miała na głowie duży fioletowy czepek z koronkami, który przypominał hortensję, pożyczyła go od Elsbeth, żeby uchronić fryzurę Rudiego Carrella.
Ja leżałam na brzuchu na rękach Selmy, Martin na rękach Optyka.
Nie puścimy was powtarzali oboje, a w którymś momencie ostrzegli: Teraz puszczamy! i zaczęliśmy z Martinem płynąć, z początku szarpiąc się i chlapiąc, z oczami wybałuszonymi ze strachu i dumy, a potem coraz pewniej.
Selma z radości rzuciła się Optykowi na szyję, a jemu łzy stanęły w oczach.
Mijał kolejne domy, domy pełne zatajonych prawd chcących się wydostać na światło dzienne, i odgrzebywał w pamięci wszystkie sentencje na temat odwagi, jakie kiedykolwiek przeczytał.
Było ich mnóstwo.
Ilekroć zawoził Selmę do miasteczka na jej cotygodniowe zakupy, zawsze czekał na nią przed położonym na uboczu sklepikiem z pamiątkami, bo tam dało się palić po kryjomu, tam z pewnością Selma by go nie przyłapała, nigdzie człowiek nie mógł lepiej się przed nią schować niż przed sklepikiem z pamiątkami.
Podczas gdy Selma załatwiała sprawunki, on zdążył już przeczytać i kompletnie zadymić calutki stojak z pocztówkami, który stał przed wejściem do sklepu, liczący bądź co bądź dziewięćdziesiąt sześć przegródek.
Na każdej pocztówce krajobraz, który nie miał nic wspólnego z tym miasteczkiem, na przykład morze, wodospad albo pustynia, oraz sentencja, która w żaden sposób nie odnosiła się do Optyka.
I właśnie teraz, gdy zauważył, że głosy stają się coraz mocniejsze, a on coraz słabszy, zaczął sobie przepowiadać te sentencje, gromko i zdecydowanie, tuż przed domem Selmy.
Kiedy spałam na dole u Selmy, przysiadała na brzegu łóżka i opowiadała mi historie ze szczęśliwym zakończeniem.
Dawniej, gdy byłam młodsza, zawsze po takich opowieściach chwytałam ją za nadgarstek i wyczuwając kciukiem tętno, wyobrażałam sobie, że cały świat robi wszystko w takt pulsu Selmy.
Wyobrażałam sobie, jak Optyk szlifuje soczewki, Martin podnosi ciężar, Elsbeth przycina żywopłot, a sklepikarz ustawia kartony z sokami, jak moja mama układa jedną na drugiej gałązki jedliny, ojciec podbija recepty a wszyscy robią to dokładnie w rytm bicia serca Selmy.
Usypiałam przy tym zawsze, ale teraz, gdy miałam dziesięć lat, według niej byłam już na to za stara.
