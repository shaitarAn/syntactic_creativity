{"source": "\"Tak co, l\u00edb\u00ed se ti n\u011bco?\" zeptal se Frodo, kdy\u017e vid\u011bl, jak na obr\u00e1zky kouk\u00e1m."}
{"source": "\"V\u0161echno,\" p\u0159ik\u00fdvla jsem."}
{"source": "Moje obr\u00e1zky vedle t\u011bch jeho vypadaly jako \u00fapln\u00fd mazanice."}
{"source": "A\u017e jsem se p\u0159ed n\u00edm styd\u011bla."}
{"source": "\"Tenhle nejv\u00edc,\" uk\u00e1zala jsem na zasn\u011b\u017eenou krajinu."}
{"source": "\"Tak si ho vezmi, jestli chce\u0161,\" mrkl na m\u011b Frodo, \"teda pokud mi taky jeden sv\u016fj d\u00e1\u0161.\""}
{"source": "\"Kdy\u017e moje nejsou tak p\u011bkn\u00fd,\" zavrt\u011bla jsem hlavou a nemohla jsem spustit o\u010di z Frodovy krajiny."}
{"source": "Do t\u00fd doby m\u011b nenapadlo, \u017ee by u\u010ditel mohl taky malovat."}
{"source": "Teda nikdy \u017e\u00e1dn\u00e1 u\u010ditelka na v\u00fdtvarku n\u00e1m neuk\u00e1zala \u017e\u00e1dnej obr\u00e1zek, kterej d\u011blala."}
{"source": "Jen jsem p\u0159ik\u00fdvla a Frodo s\u00e1hl na sk\u0159\u00ed\u0148, kde m\u011bl takovou roli a v n\u00ed n\u011bkolik v\u00fdkres\u016f."}
{"source": "Kdy\u017e je vyt\u00e1hl, zavon\u011bly z toho n\u011bjak\u00fd barvy, mysl\u00edm, \u017ee to byly opravdov\u00fd mal\u00ed\u0159sk\u00fd."}
{"source": "Na n\u011bkolika obr\u00e1zc\u00edch byly r\u016fzn\u00fd postavy, nebo t\u0159eba jen \u010dlov\u011bk jako by si obtiskl p\u00e1te\u0159 na pap\u00edr, potom takov\u00fd kr\u00e1sn\u00fd dome\u010dky a n\u011bkolik takovejch neur\u010ditejch krajin."}
{"source": "Ty se mi l\u00edbily nejv\u00edc, proto\u017ee na nich vlastn\u011b skoro nic nebylo, t\u0159eba jen jako zasn\u011b\u017een\u00e1 krajina, kde tro\u0161i\u010dku vyl\u00edzala ze sn\u011bhu hl\u00edna a kousek hr\u00e1ze u rybn\u00edka, ale p\u0159itom to bylo \u00fapln\u011b nejlep\u0161\u00ed."}
{"source": "Sedl si ke stolku vedle m\u011b a otev\u0159el desky, kter\u00fd jsem mu dala, a za\u010dal si prohl\u00ed\u017eet obr\u00e1zky jeden po druh\u00fdm."}
{"source": "Na n\u011bkter\u00fd se d\u00edval docela dlouho, \u00fapln\u011b je zkoumal, tak\u017ee mi bylo jasn\u00fd, \u017ee mus\u00ed vid\u011bt v\u0161echny chyby, co na nich jsou."}
{"source": "A taky \u017ee poznal, kdy u\u017e se mi na tom obr\u00e1zku necht\u011blo d\u011blat a jen jsem to tak dopl\u00e1cala barvama."}
{"source": "Potom vzal ten v\u00fdkres s vr\u00e1nama a \u0159ekl, \u017ee ten se mu l\u00edb\u00ed nejv\u00edc."}
{"source": "A usm\u00edval se a vypadal je\u0161t\u011b v\u00edc jako Frodo."}
{"source": "V\u0161imla jsem si, \u017ee m\u00e1 takov\u00fd kr\u00e1sn\u011b dlouh\u00fd prsty s kulatejma nehtama."}
{"source": "Po \u010dtvrt\u00fd hodin\u011b jsem po\u010dkala, a\u017e v\u0161ichni odejdou na ob\u011bd, proto\u017ee holky by mohlo napadnout, \u017ee p\u016fjdou za Frodem se mnou, a j\u00e1 jsem s n\u00edm cht\u011bla b\u00fdt sama."}
{"source": "Jen\u017ee kdy\u017e jsem do\u0161la ke kabinetu a cht\u011bla za\u0165ukat na dve\u0159e, p\u0159\u00ed\u0161ern\u011b mi tlouklo srdce a m\u011bla jsem hroznej strach, i kdy\u017e nev\u00edm z \u010deho."}
{"source": "Trochu jsem si vyt\u00e1hla tri\u010dko pod pa\u017eema a \u010dichla si, jestli nejsem cejtit potem, proto\u017ee jsem se v matice \u00fapln\u011b zpotila strachem."}
{"source": "Tak jsem nakonec desky otev\u0159ela a za\u010dala v\u00fdkresy vyrovn\u00e1vat na lavici."}
{"source": "Na hodn\u011b z nich byly r\u016fzn\u00fd z\u00e1ti\u0161\u00ed a potom obr\u00e1zky toho, co vid\u00edm z okna pokoje, proto\u017ee to m\u011b hodn\u011b bav\u00ed."}
{"source": "A taky ty vr\u00e1ny, kter\u00fd jsem zkou\u0161ela d\u011blat temperou a pak jsem do toho je\u0161t\u011b rozmazala suchej pastel."}
{"source": "D\u011bcka \u00fapln\u011b koukaly, proto\u017ee vlastn\u011b si mejch obr\u00e1zk\u016f ve \u0161kole nikdy moc nev\u0161\u00edmaly, a\u017e te\u010f."}
{"source": "Jasn\u011b \u017ee jsem vybrala ty nejhez\u010d\u00ed, a nepoveden\u00fd matlanice jsem nechala doma."}
{"source": "Dokonce Marek Roseckej po\u0159\u00e1d \u017eadonil, a\u0165 mu jeden d\u00e1m, ale j\u00e1 \u0159ekla, \u017ee nem\u016f\u017eu."}
{"source": "I kdy\u017e ve skute\u010dnosti jsem sp\u00ed\u0161 necht\u011bla, proto\u017ee jsem je m\u011bla v\u0161echny pro Froda."}
{"source": "Hned jak zazvonilo, b\u011b\u017eela jsem do \u0161atny, ale na\u0161t\u011bst\u00ed tam obr\u00e1zky byly."}
{"source": "Rychle jsem desky vzala a odnesla je do t\u0159\u00eddy, i kdy\u017e teda holky na m\u011b \u010dum\u011bly, co jako t\u00e1hnu, jestli jsou to fakt ty v\u00fdkresy pro Froda."}
{"source": "Sice mn\u011b vadilo, \u017ee minulej tejden sly\u0161ely, jak mn\u011b Frodo \u0159\u00edkal, abych mu je p\u0159inesla, ale na druhou stranu se mi l\u00edbilo, \u017ee se p\u0159ed nima m\u016f\u017eu trochu pochlubit."}
{"source": "Dneska jsem \u0161la do \u0161koly o dost d\u0159\u00edv, proto\u017ee jsem necht\u011bla, aby d\u011bcka ve \u0161kole vid\u011bly, \u017ee nesu desky s v\u00fdkresama."}
{"source": "Str\u010dila jsem si je v \u0161atn\u011b za sk\u0159\u00ed\u0148ky a \u0159\u00edkala si, \u017ee nep\u016fjdu na ob\u011bd a vynd\u00e1m je, a\u017e budu v \u0161atn\u011b sama."}
{"source": "Jen\u017ee potom m\u011b v matice napadlo, \u017ee t\u0159eba bude ukl\u00edze\u010dka um\u00fdvat podlahy a v\u0161imne si, \u017ee tam jsou za sk\u0159\u00ed\u0148kou n\u011bjak\u00fd desky, a n\u011bkam to odnese nebo vyhod\u00ed."}
{"source": "Celou matiku m\u011b pol\u00edvalo stra\u0161n\u00fd horko, jak jsem se b\u00e1la, \u017ee se to stane."}
{"source": "A nad\u00e1vala jsem si, \u017ee jsem pitom\u00e1."}
{"source": "Rad\u0161i jsem zhasla lampi\u010dku a v duchu si po\u0159\u00e1d p\u0159edstavovala, jak si m\u016fj obr\u00e1zek dlouho prohl\u00ed\u017eel a pochv\u00e1lil m\u011b p\u0159ed celou t\u0159\u00eddou."}
{"source": "A napadlo m\u011b, \u017ee t\u0159eba jsem pro n\u011bj v\u00fdjime\u010dn\u00e1, jin\u00e1 ne\u017e ostatn\u00ed holky."}
{"source": "Zachumlala jsem se do pe\u0159iny a snila o tom, jak mu uk\u00e1\u017eu svoje obr\u00e1zky a jemu se budou l\u00edbit."}
{"source": "A pak spolu za\u010dneme kamar\u00e1dit, i kdy\u017e on je o hodn\u011b star\u0161\u00ed, a budeme si pov\u00eddat o r\u016fznejch v\u011bcech, hlavn\u011b o kreslen\u00ed, a ostatn\u00ed holky mn\u011b budou z\u00e1vid\u011bt."}
{"source": "\"J\u00e1 ho asi miluju."}
{"source": "A on m\u011b ur\u010dit\u011b taky,\" mlela po\u0159\u00e1d dokola, a\u017e jsem j\u00ed taky cht\u011bla n\u011bco \u0159\u00edct."}
{"source": "Napadlo m\u011b, \u017ee se j\u00ed pochlub\u00edm, \u017ee se Frodovi l\u00edbily moje obr\u00e1zky, jen\u017ee pak mi to p\u0159i\u0161lo pitom\u00fd."}
{"source": "Taky proto, \u017ee by to ur\u010dit\u011b vykecala mamce, a mamka by \u0159ekla, \u017ee je to pitomost."}
{"source": "\"Je to fakt dobr\u00fd,\" \u0159ekl mi Frodo, kdy\u017e se na m\u016fj v\u00fdkres koukal."}
{"source": "A skoro to vypadalo, \u017ee je z toho obr\u00e1zku p\u0159ekvapenej."}
{"source": "Pak se ptal, jestli maluju i doma, tak jsem odpov\u011bd\u011bla, \u017ee jo."}
{"source": "Nejrad\u0161i bych mu \u0159ekla i to, \u017ee chci b\u00fdt mal\u00ed\u0159kou, ale mamka po\u0159\u00e1d opakuje, \u017ee je to blbost, \u017ee \u010dlov\u011bk mus\u00ed d\u011blat n\u011bco po\u0159\u00e1dn\u00fdho, jako t\u0159eba ona d\u011bl\u00e1 knihovnici v knihovn\u011b, tak jsem rad\u011bji ml\u010dela, aby si nemyslel, \u017ee m\u00e1m blb\u00fd n\u00e1pady."}
{"source": "Chv\u00edli na v\u00fdkres je\u0161t\u011b koukal a ot\u00e1\u010del ho ze v\u0161ech stran a pak \u0161el d\u00e1l a koukal na obr\u00e1zek Lindy, kter\u00e1 nakreslila takov\u00fd docela p\u011bkn\u00fd jabko."}
